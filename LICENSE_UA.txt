ЛІЦЕНЗІЙНА УГОДА З КОРИСТУВАЧЕМ


Згідно з умовами цієї Ліцензійної угоди з користувачем (далі — «Угода»), укладеної Товариством з обмеженою відповідальністю «ВЕББІЛАБ», юридичною особою, що зареєстрована та діє відповідно до законодавства України, код в Єдиному державному реєстрі підприємств та організацій України 41045300, юридична адреса: Україна, 01013, місто Київ, вулиця Будіндустрії, будинок 6 (далі —  «Постачальник»), та Вами, фізичною або юридичною особою (далі — «Ви» або «Користувач»), Ви отримуєте право використовувати Програмне забезпечення, зазначене у статті 1 цієї Угоди. 
Програмне забезпечення, зазначене у статті 1 цієї Угоди, може зберігатися на носіях даних, надсилатися електронною поштою, завантажуватися через Інтернет, завантажуватися з серверів Постачальника або виходити з інших джерел, які відповідають наведеним нижче умовам.


Ця угода щодо прав Користувача не є договором продажу. За цією Угодою програмне забезпечення надається безкоштовно, Постачальник залишається власником екземпляра Програмного забезпечення та матеріального носія (якщо такий наявний), а також усіх копій Програмного забезпечення, на які Користувач має право відповідно до цієї Угоди.


Встановлення, завантаження, копіювання або використання цього Програмного забезпечення висловлює Вашу згоду з умовами цієї Угоди. Якщо Ви не погоджуєтесь з будь-якою з умов цієї Угоди, скасуйте інсталяцію або завантаження, знищіть або поверніть Програмне забезпечення, інсталяційні носії та супровідну документацію.


Використання, завантаження, встановлення, копіювання Вами цього програмного забезпечення означає, що ви прочитали дану угоду, зрозуміли її положення і згодні вважати їх обов'язковими.


1. Програмне забезпечення. 
Термін "Програмне забезпечення" у цій Угоді означає: 
(i) комп'ютерну програму Пропускатор, що супроводжується цією Угодою, та всі її компоненти; 
(ii) весь вміст в електронних повідомленнях та будь-яких вкладеннях або на інших носіях, які були поставлені разом з цією Угодою, у тому числі форму об'єктного коду Програмного забезпечення, що постачається на носії даних, електронною поштою або завантажується через Інтернет; 
(iii) будь-які пояснювальні матеріали або будь-яку іншу можливу документацію, пов'язану з Програмним забезпеченням, головним чином будь-який опис Програмного забезпечення, його специфікації, будь-який опис властивостей або роботи Програмного забезпечення, будь-який опис робочого середовища, в якому використовується Програмне забезпечення, інструкції щодо використання або встановлення Програмного забезпечення або будь-який опис використання Програмного забезпечення (далі — Документація); 
(iv) копії Програмного забезпечення, пакети виправлення можливих помилок Програмного забезпечення, доповнення до Програмного забезпечення, розширення Програмного забезпечення, змінені версії Програмного забезпечення та оновлення компонентів Програмного забезпечення (за наявності), на які Постачальник надав Вам ліцензію відповідно до статті 3 цієї Угоди. 
«Змінити» Програмне забезпечення означає адаптувати або модифікувати все чи частину Програмного забезпечення таким чином, що вимагається дозвіл автора, крім створення точної копії. Отримана робота називається «модифікованою версією» попередньої роботи або роботою, «заснованою» на попередній роботі.


2. Інсталяція. 
Програмне забезпечення, що постачається на носії даних, електронною поштою, завантажене через Інтернет або з серверів Постачальника або отримане з інших джерел, підлягає інсталяції (встановленню). Встановлення Програмного забезпечення має відбуватися на належному налаштованому комп'ютері. Спосіб встановлення описаний у документації. 
Комп'ютер, на якому виконується установка, не повинен містити програмне або апаратне забезпечення, яке може негативно вплинути на роботу Програмного забезпечення. Комп'ютер означає обладнання, зокрема, персональні комп'ютери, ноутбуки, робочі станції або інші електронні пристрої, для яких розробляється Програмне забезпечення, на якому його встановлюватимуть та/або використовуватимуть. 


3. Ліцензія. 
Якщо Ви прийняли всі умови, передбачені цією Угодою, та дотримуєтеся їх, Постачальник надає Вам такі права (далі – «Ліцензія»).
3.1. Встановлення та використання. Ви отримуєте невиключне право на встановлення Програмного забезпечення на жорсткий диск комп'ютера або інший носій для зберігання даних, встановлення та зберігання Програмного забезпечення в пам'яті комп'ютера, а також інсталювати, зберігати та відображати Програмне забезпечення.
3.2. Модифікація програмного забезпечення. Ви можете модифікувати Програмне забезпечення, змінювати його вихідний код та створювати на основі Програмного забезпечення  похідне програмне забезпечення при дотриманні наступних умов:
- робота повинна містити помітні повідомлення про те, що ви її змінили, і відповідну дату;
-  робота повинна містити помітні повідомлення про те, що вона випущена відповідно до цієї Ліцензії;
- ця Угода, разом із будь-якими відповідними додатковими умовами застосовуватиметься до всієї роботи та всіх її частин, незалежно від того, як вони упаковані.
- якщо робота має інтерактивні інтерфейси користувача, кожен повинен відображати відповідні юридичні повідомлення;
- Ви не можете накладати будь-які подальші обмеження на використання прав на модифіковане Програмне забезпечення, наданих або підтверджених відповідно до цієї Угоди. Наприклад, Ви не маєте права стягувати плату за ліцензію, роялті чи інші збори і ви не можете ініціювати судовий процес (включаючи зустрічний позов у судовому процесі), стверджуючи, що будь-які на модифіковане програмне забезпечення порушені шляхом виготовлення, використання, продажу, пропозиції для продажу або імпорту модифікованого Програмного забезпечення чи будь-якої його частини.
3.3. Використання в комерційних цілях. Використання Програмного забезпечення в комерційних цілях, в тому числі продаж Програмного забезпечення як окремо, так і разом з будь-яким обладнанням або продукцією, не допускається. Програмне забезпечення надається виключно для використання фізичними або юридичними особами в особистих цілях. Якщо Ви бажаєте використовувати Програмне забезпечення в комерційних цілях, Вам необхідно звернутися до Постачальника, надіславши листа на адресу електронної пошти: contact@2smart.com.
3.3. Строк Ліцензії. Ваше право на використання Програмного забезпечення не обмежене в часі.
3.4. Припинення дії ліцензії. Дія ліцензії припиняється автоматично, якщо Ви не дотримуєтеся положень цієї Угоди, Постачальник має право скасувати Угоду без шкоди для своїх прав або судового захисту, що надається Постачальнику в таких випадках. У разі скасування Ліцензії Ви повинні негайно видалити, знищити чи повернути за власний кошт Програмне забезпечення та всі резервні копії до Постачальника.
3.5. Оновлення. Постачальник може час від часу випускати оновлення Програмного забезпечення, але не зобов'язаний надавати їх.


4. Збір даних та технічна підтримка
Постачальник не поводить збору жодних Ваших даних за допомогою Програмного забезпечення, не отримує зворотного зв’язку про функціонування Програмного забезпечення та не отримує звітів про помилки в роботі Програмного забезпечення.
Постачальник не надає технічної підтримки Програмного забезпечення.


5. Захист прав. Постачальник залишає за собою всі права на Програмне забезпечення, за винятком тих, що чітко надані Вам як Користувачу Програмного забезпечення відповідно до умов цієї Угоди.
Постачальник залишає за собою право в будь-який час змінити умови цієї Угоди в односторонньому порядку. Нова редакція Угоди починає діяти з моменту її оприлюднення Постачальником.


6. Обмеження прав. 
Вам забороняється розповсюджувати, вилучати компоненти чи створювати похідні продукти на основі цього Програмного забезпечення в комерційних цілях. Використовуючи Програмне забезпечення, Ви зобов'язуєтеся дотримуватися наведених нижче обмежень. 
6.1.  Вам забороняється продавати, надавати в оренду, позичати Програмне забезпечення, передавати право на його користування чи використовувати його з комерційною метою.
6.2.  Ви погоджуєтеся використовувати Програмне забезпечення лише таким способом, що відповідає всім застосовним юридичним нормам законодавства, яке регулює його застосування, включно з відповідними обмеженнями згідно із законом про авторське право й інші права на інтелектуальну власність.


7. Авторське право. 
Програмне забезпечення та всі права, включно із правами власності та відповідними правами на інтелектуальну власність без обмежень, належать  Постачальнику. Ці права захищено положеннями міжнародного права та всіма іншими застосовними законами країни, у якій використовується Програмне забезпечення.
Будь-які копії, які дозволено створювати відповідно до умов цієї Угоди, мають містити такі самі позначки про право власності й авторське право, які використано у Програмному забезпеченні. 


8. Набуття чинності та припинення дії Угоди. 
Ця Угода набуває чинності з дати погодження з її умовами. Ви можете припинити дію цієї Угоди, остаточно видаливши або знищивши Програмне забезпечення, усі резервні копії та всі пов'язані матеріали, отримані від Постачальника. Незалежно від способу припинення дії цієї Угоди, умови розділів 5-7, 11 є чинними без обмежень у часі.


9. Заява користувача. 
Як користувач, ви визнаєте, що програмне забезпечення надається «як є» без будь-яких спеціальних або непрямих гарантій, наскільки це допускається чинним законодавством. Постачальник не надає будь-яких тверджень або спеціальних чи непрямих гарантій, зокрема гарантій придатності для конкретного застосування або гарантій того, що Програмне забезпечення не порушує будь-які патенти, авторські права, товарні знаки чи інші права третіх сторін. 
Постачальник або будь-яка інша сторона не надає жодних гарантій того, що функції Програмного забезпечення відповідатимуть вашим вимогам або воно функціонуватиме безперебійно та без помилок. ви усвідомлюєте ризики, пов'язані з вибором програмного забезпечення для досягнення потрібних результатів, і берете на себе повну відповідальність за це, а також за інсталяцію, використання та результати, що можуть бути отримані внаслідок його застосування.


10. Відсутність інших зобов'язань. 
Ця Угода не створює жодних зобов'язань із боку Постачальника та його ліцензіарів, окрім тих, що чітко визначено в цьому документі.


11. Обмеження відповідальності. 
У максимально дозволених рамках, визначених чинним законодавством, за жодних обставин Постачальник,  його співробітники або ліцензіари не несуть відповідальності за будь-які втрачені прибутки, доходи, зниження обсягів продажів або втрату даних, а також додаткові витрати, пов'язані з придбанням товарів або послуг, заподіяну майну шкоду, особисту шкоду, припинення комерційної діяльності, втрату ділової інформації чи будь-які спеціальні, прямі, непрямі, випадкові, комерційні, штрафні чи опосередковані збитки, будь-яким чином обумовлені дією угоди, цивільне правопорушення, недбалість або інший факт, що вимагає притягнення до відповідальності внаслідок використання або неможливості використання Програмного забезпечення, навіть якщо Постачальнику відомо про можливість таких збитків. 
В окремих країнах і юрисдикціях не передбачено винятки притягнення до відповідальності, але її може бути обмежено. В цьому випадку відповідальність постачальника, його співробітників, ліцензіарів обмежується сумою в 0,1 долар США.


12. Повідомлення.
Будь-яку інформацію та повідомлення, які Ви хочете надіслати постачальнику, необхідно надсилати на адресу електронної пошти: contact@2smart.com.


13. Застосовуване законодавство.
Ця Угода регулюється та тлумачиться відповідно до законодавства України. Ви явно погоджуєтесь з тим, що вирішення будь-яких суперечок та питань з Постачальником здійснюється відповідно до законодавства України за місцем реєстрації Постачальника.


14. Інші умови.
Якщо будь-яке положення цієї Угоди виявляється недійсним або нереалізуємим, це не відбивається на дійсності інших положень Угоди, які, як і раніше, будуть дійсними відповідно до зазначених умов. За наявності розбіжностей між різними мовними версіями цієї Угоди перевагу має версія українською мовою.
Це повна Угода між Постачальником та Вами щодо використання Програмного забезпечення, яка замінює всі попередні запевнення, обговорення, гарантії або повідомлення чи рекламні матеріали щодо Програмного забезпечення.